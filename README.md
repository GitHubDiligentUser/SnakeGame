# Snake Game

## Защо точно Snake Game?
  Snake Game е една добре позната на всички ни още от детството игра, която неминуемо изскочи в съзнанието ми при избора на тема за проект. Но както винаги, целта на кой да е проект не е да повтаря миналото, а да го надгражда. Надявам се ще се убедите, че в скромния си стремеж да пресъздам играта от малкия екран на GSM-ите и вълнението, което тя предизвикваше (и вярвам, че все още предизвиква), съм успяла не само да постигна задачата си, но и да предложа нов „прочит“ на играта, а именно разнообразена версия, още по-чаровна и завладяваща. 

## Какво е новото тук?
  Освен основните заподозрени - вечно гладната и неуморимо кръжаща змия и „възраждащата се“ червена ябълка, в игралното поле се появява образът на Жълтицата - тя, досущ като ябълката, се появява на непредсказуемо място с разликата, че ако не бъде взета навреме, сменя позицията си. Бъде ли грабната обаче, в портфейла на ненаситната змия се прибавят допълнителни 3 точки - резултат, равняващ се на 3 погълнати плода. Така златната монета се явява златна възможност за трупане на точки в играта. И все пак, както навярно някои от читателите са достигнали емпирично до този извод, твърде хубаво не е на хубаво. С напрдването на резултата в играта змията започва да се движи все по-бързо, което в даден момент значително затруднява играча. Непреодолимо препятствие могат да се окажат и безцелно разпръснатите камъни (сиви полета), при челен сблъсък с които змията умира и играта приключва мигновено. Но това не е всичко. В определен момент от играта ненадейно фоновата музика спира и зазвучава вик на връхлитащ орел, при което змията „замръзва“ и остава неподвижна в рамките на няколко секунди.
  Заинтригувах ли ви? Ако отговорът е да и желаете да изпробвате играта, нека преминем към правилата на играта.
  
## Как се играе?
